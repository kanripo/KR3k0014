# -*- mode: mandoku-view; -*-
#+TITLE: 事物紀原
#+DATE: 2015-08-24 23:29:47.626972
#+PROPERTY: ID KR3k0014
#+PROPERTY: BASEEDITION WYG    
#+PROPERTY: JUAN 卷七
<pb:KR3k0014_WYG_007-1a>¶
欽定四庫全書¶
　事物紀原卷七　　　　　　宋　髙承　撰¶
　　庫務職局部三十四¶
氷井務¶
　周禮有凌人掌斬氷三其凌注云凌氷室也其事始¶
　見於此鄴城舊事有氷井臺魏志云建安十九年魏¶
　王曹操造此臺以藏氷為凌室故號氷井唐上林令¶
　掌藏氷職在司農宋朝㑹要曰建隆三年置氷井務¶
<pb:KR3k0014_WYG_007-1b>¶
　隸皇城司也¶
圖畫局¶
　宋朝㑹要曰雍熈元年置翰林圖畫院在内中池東¶
　門裏咸平元年移在右掖門外紹聖二年改院為局¶
國信所¶
　又曰國信所掌契丹使介交聘之事景徳初遣内臣¶
　排辦禮信四年改初雄州用兵之際每宻事擇吏主¶
　之號機宜司及契丹請和改曰國信司又景徳四年¶
<pb:KR3k0014_WYG_007-2a>¶
　八月帝謂近臣曰契丹使副到闕見辭及館接伴支¶
　賜例物并朝廷遣使合行之事並有規制行之以二¶
　年已成定例可特置管勾徃來國信所一司舊止云¶
　排辦禮信所至是立局置印也¶
燒朱所¶
　又曰燒朱所太平興國三年置¶
寺務司¶
　又曰寺務司淳化四年置¶
<pb:KR3k0014_WYG_007-2b>¶
騏驥院¶
　周官有十二閑盖國馬之所也漢有未央廏唐有飛¶
　龍院宋朝㑹要曰舊左右飛龍院太平興國五年正¶
　月改曰天廏院雍熈二年十月改為騏驥院¶
估馬司¶
　宋朝㑹要曰估馬司咸平元年置掌納諸州所市馬¶
　估值驗記置牧養今廢陜西猶存其局也¶
糧料院¶
<pb:KR3k0014_WYG_007-3a>¶
　國初承舊制有糧料院使會要曰太平興國五年正¶
　月分糧料諸司馬歩軍為三院雍熈四年四月改用¶
　使臣勾當端拱二年改以京朝官主之神宗元豐末¶
　併馬軍歩軍為諸軍與諸司為三院¶
專勾司¶
　又會要云專勾司淳化三年户部使樊知古奏置以¶
　分三司勾院文案之繁務馬歩各一司五年合為一¶
　也¶
<pb:KR3k0014_WYG_007-3b>¶
北排岸¶
　又曰北排岸司建隆三年置也¶
朝服庫¶
　又曰朝服法物庫太平興國二年置分三庫也¶
裁造院¶
　又曰乾徳四年始置裁造院¶
雜買務¶
　唐徳宗置宫市以中官主之國初有市買司太平興¶
<pb:KR3k0014_WYG_007-4a>¶
　國四年改為雜買務至道中廢咸平時復置也¶
雜賣務¶
　又㑹要云雜賣務景徳四年置¶
懐逺驛¶
　又曰懐逺驛景徳三年置以待海南諸國進貢使介¶
　也¶
文思院¶
　唐有文思院盖天子内殿之比也其事見畫斷然非¶
<pb:KR3k0014_WYG_007-4b>¶
　工作之所而宋朝太平興國三年始置文思院掌工¶
　巧之事非唐制矣㑹要云青箱雜記曰考工記㮚氏¶
　掌攻金其量銘曰時文思索故今世工作之所號文¶
　思院¶
二八作¶
　㑹要又云舊八作分兩使止一司太平興國二年分¶
　兩司景徳四年又併為一司監官通掌天聖元年始¶
　分置官局也¶
<pb:KR3k0014_WYG_007-5a>¶
箔場¶
　又曰建隆元年置箔場¶
二窰務¶
　後漢有甄官至歴代皆有之掌塼瓦之事即今窰務¶
　之掌也宋朝㑹要曰舊有東西二務景徳四年廢於¶
　河隂置受納場大中祥符二年復置東窰務受納場¶
　為西窰務或云太祖建隆中始置二窰務云¶
弓弩院¶
<pb:KR3k0014_WYG_007-5b>¶
　周官有司弓矢隋弓弩署唐為弩坊即今弓弩院也¶
　宋朝㑹要曰開寳九年置弓弩院¶
皮剥所¶
　宋朝㑹要曰皮剥所開寳二年置¶
店宅務¶
　又曰店宅務國初為樓店務太平興國初改今名淳¶
　化三年分四廂至道三年復為店宅務咸平元年為¶
　都大店宅務大中祥符六年復今名¶
<pb:KR3k0014_WYG_007-6a>¶
外物料庫¶
　舊曰麩麪庫大中祥符七年改為外物料庫¶
水磨務¶
　又曰水磨東西二務開寳三年置今廢又有大通門¶
　務淳化元年置¶
金耀門書庫¶
　景徳三年置以貯三司文案俗曰故紙倉東京記曰¶
　二年置掌三司積年文案舊曰三司文書倉¶
<pb:KR3k0014_WYG_007-6b>¶
綾錦院¶
　又曰乾徳年以平蜀所得錦一置内綾錦院太平興¶
　國二年分東西二院端拱元年合為一¶
布庫¶
　又曰諸州所納布舊係左藏庫建隆元年移置布庫¶
　在常樂坊也¶
二染院¶
　唐有染署職在少府後為染坊宋朝㑹要曰舊染坊¶
<pb:KR3k0014_WYG_007-7a>¶
　太平興國二年分為東西二染院咸平六年有司上¶
　言西染院水宜於染練乃併之¶
　　州郡方域部三十五¶
路¶
　唐貞觀十二年天下州府三百五十八始分為十道¶
　一云在元年併省郡縣始因關河近便分置也唐會¶
　要云正觀元年三月十日也開元中又為十五道宋¶
　朝曰路又分為二十四路矣¶
<pb:KR3k0014_WYG_007-7b>¶
府¶
　漢制三公開府故稱三府魏晉以後諸王又稱府唐¶
　高祖武徳初邊鎮襟帶之地置總管府七年改曰都¶
　督府唐㑹要云二月十二日也開元三年始改京兆¶
　河南曰府此蓋府之始也注蘇氏演義曰府聚也聚¶
　所在圖籍簿書之處風俗通云公卿牧守通徳之所¶
　聚也¶
州¶
<pb:KR3k0014_WYG_007-8a>¶
　項峻始學篇曰人皇九頭依山川土地之勢財度為¶
　九州又治書曰人皇始出於提地之國以長九州為¶
　九囿人皇乃有中州此名州之始也周公職録圖曰¶
　黄帝受命風后受圖割地布九州㳂革曰黄帝分州¶
　畫野或曰髙陽創九州亦云髙辛通典曰唐有九州¶
　舜肇十有二州禹又别九州漢以州部郡唐武徳元¶
　年迺罷郡置州也注代宗時楊綰為相定上中下州¶
　文宗相韋處厚乃置六雄十望十緊等州也¶
<pb:KR3k0014_WYG_007-8b>¶
縣¶
　周禮四甸為縣史記秦本紀曰孝公十二年并諸小¶
　郷聚為縣商君傳曰鞅令邑聚為縣則名縣之始自¶
　秦孝公也陸法言切韻曰楚莊王滅陳以為縣縣之¶
　名自此始秦并天下以郡領縣隋文帝開皇二年罷¶
　郡以縣隸州也注說文曰天子百縣縣四郡周禮小¶
　司徒之職方二十里之地也¶
郡¶
<pb:KR3k0014_WYG_007-9a>¶
　秦始皇二十六年初并天下罷侯置守始分三十六¶
　郡也注史記曰秦滅東周始置三川郡按說文天子¶
　地方千里分為百縣縣四郡左傳曰上大夫受郡秦¶
　始以郡監領縣¶
鎮¶
　通典曰鎮將後周之通班也隋亦曰鎮唐分上中下¶
　三等歴代未聞疑鎮始于宇文周代也宋朝之制地¶
　要不成州而當津㑹者則為軍以縣兼軍使民聚不¶
<pb:KR3k0014_WYG_007-9b>¶
　成縣而有稅課者則為鎮或以官監之¶
鄉¶
　周禮六鄉以為軍政謂比閭族黨州鄉也盖周制矣¶
　秦制大率十里一亭十亭一鄉漢以屬縣也¶
關¶
　周官司徒之屬有司關又有下士二人注云關界上¶
　之門則關盖周制也¶
驛¶
<pb:KR3k0014_WYG_007-10a>¶
　又地官遺人之職凡國野之道十里有廬廬有飲食¶
　三十里有宿宿有路室路室有委五十里有市市有¶
　候館候館有積今二十里馬舖有歇馬亭即路室之¶
　遺事也六十里有驛驛有餼給即候館之遺事也漢¶
　自鄭莊置驛以召賔客注故後世亭傳有驛名通典¶
　曰唐三十里置一驛其非通途大路則曰館由是通¶
　謂之館驛雖事起於周名出於漢左傳有楚子乗馹¶
　馹驛馬也則馬遞之制已見於周矣漢文帝乃詔太¶
<pb:KR3k0014_WYG_007-10b>¶
　僕見馬餘皆給傳置也¶
急遞¶
　筆談曰驛傳舊有步馬急遞三等急遞最遽日行四¶
　百里惟軍興用之熈寧中又有金字牌急脚遞如古¶
　羽檄也以朱漆木牌金字日行五百里軍前機速處¶
　分則自御前發下三省樞宻莫得與也¶
貧子院¶
　事始曰開元二十二年斷京城乞兒官置病坊給廩¶
<pb:KR3k0014_WYG_007-11a>¶
　食亦為悲田院或曰養病院記之為其所始按唐會¶
　要曰開元五年宋璟蘇頲奏悲田院養病從長安以¶
　來置使專知所稱悲田乃關釋教此是僧尼職掌至¶
　二十三年乃分置於諸寺推長安中初置使之文則¶
　知其前有矣而事始所記乃給廩食所始謂兹事之¶
　起于此者非也宋朝又因之以僧院名福田今亦曰¶
　悲田也¶
鼓樓¶
<pb:KR3k0014_WYG_007-11b>¶
　北史李崇為兖州牧州多盜崇乃村置一樓樓一鼓¶
　以警盜賊唐張說始設於京城之内¶
阡陌¶
　史記秦紀曰孝公十二年開阡陌東地渡洛又商君¶
　傳曰商鞅相秦孝公壊井田開阡陌又始皇紀太史¶
　公曰昭襄已立四年初為田開阡陌¶
地里¶
　春秋命厯序曰神農度地形甄度四海東西九十萬¶
<pb:KR3k0014_WYG_007-12a>¶
　里南北八十一萬里然則炎帝始有里數矣淮南子¶
　則曰萬民喜置堯為天子於是天下廣狹險易逺近¶
　始有道里之起自陶唐氏始也按黄帝内傳有記里¶
　車則里始於炎帝明矣¶
里路¶
　山海經曰帝令豎亥歩天地之東西二萬八千里南¶
　北二萬六千里淮南子曰禹使大章步自東極至西¶
　極二億三千五百里七十五步又八極之廣東西二¶
<pb:KR3k0014_WYG_007-12b>¶
　億三萬三千里南北二億三萬一千里而黄帝有記¶
　里之車按黄帝遊幸天下而車以記里疑道路之紀¶
　以里堠起軒轅時也¶
封堠¶
　拾遺録曰禹治水所穿鑿處皆青泥封記使𤣥龜印¶
　其上今人聚土為界乃遺事也此封堠之始矣¶
儀制令¶
　談苑曰太平興國中孔承恭為大理正上言儀制令¶
<pb:KR3k0014_WYG_007-13a>¶
　賤避貴少避長輕避重去避來望令於兩京諸州要¶
　害處刻牓以掲之所以興禮遜厚風俗從之今京師¶
　諸門關亭皆有之而所在道途雙堠處皆刻之盖自¶
　本朝孔承恭始也¶
地名¶
　項峻治書曰人皇出於提地之國則提地疑國名也¶
　於是國有名則土地國邑之名此為之始也¶
山川名¶
<pb:KR3k0014_WYG_007-13b>¶
　人皇以來土地國邑始各有名則山川之號疑亦從¶
　此起故神農興於厲山共工之觸不周炎帝以姜水¶
　黄帝以姬水此山川之名之始也書吕刑曰禹平水¶
　土主名山川注云無名者主名之於是凡山川皆名¶
　之矣山海經洎爾雅所載者是也¶
地圖¶
　春秋元命包曰神農世怪義生白阜圖地形脈水道¶
　注曰怪義白阜母名圖畫地形通水道之脈也今有¶
<pb:KR3k0014_WYG_007-14a>¶
　地圖疑始於此¶
弓手營¶
　宋朝㑹要曰咸平五年八月置縣尉司弓手營舍¶
浮橋¶
　春秋後傳曰周赧王五十八年秦始作浮橋於河上¶
　按詩大明云造舟為梁孫炎曰造舟比舟為梁也比¶
　舟於水加板於上今浮橋也故杜預云造舟為梁則¶
　浮橋之謂矣爾雅釋水曰天子造舟諸侯維舟大夫¶
<pb:KR3k0014_WYG_007-14b>¶
　方舟士特舟夏商尚質等制之文未備故鄭康成以¶
　為周制後傳以為秦始疑周有事則造舟而秦乃繫¶
　之也¶
溫湯¶
　辛氏三秦記曰秦始皇與神女遊忤其㫖唾之生瘡¶
　始皇怖謝乃為出溫湯洗除後人因以為驗漢武故¶
　事曰秦皇砌而起宇武帝加修飾焉¶
　　真壇淨社部三十六¶
<pb:KR3k0014_WYG_007-15a>¶
道觀¶
　周穆王尚神仙召尹軌杜冲居終南山尹真人草樓¶
　之所因號樓觀盖道觀之初也黄帝内傳西王母授¶
　帝白玉元始真容置於髙觀之上時人謂之道觀名¶
　觀之義疑取諸此隋煬帝改為𤣥壇後復曰觀注續¶
　事始云宋廢國學置總明觀疑自是以來道家者流¶
　擬之以名其所居也¶
景靈宫¶
<pb:KR3k0014_WYG_007-15b>¶
　宋朝㑹要曰大中祥符五年十一月詔以聖祖臨降¶
　令擇地建宫遂以錫慶院建約唐太清宫制度仍上¶
　新宫名曰景靈神宗元豐中又廣其制盡奉諸帝后¶
　御容也¶
上清宫¶
　宋敏求東京記曰端拱元年二月太宗詔取晉邸時¶
　太祖所賜金帛建宫至道元年八月宫成帝御書額¶
　金填其字賜之仁宗慶厯三年十一月遭焚毁熈寧¶
<pb:KR3k0014_WYG_007-16a>¶
　元豐間靈恵法師王太初再營之元祐初年宣仁太¶
　皇太后重建置也¶
東太一¶
　宋朝㑹要曰太平興國初楚芝蘭言五福太一所在¶
　無兵疫人民豐樂凡行五宫四十五年一移自雍熈¶
　元年入黄室巽宫在吳分蘇州請築宫以祀六年十¶
　月芝蘭又宫都城東南地名蘇村可徙宫以應蘇名¶
　遂詔營建注紀年通載則謂興國八年正月作也¶
<pb:KR3k0014_WYG_007-16b>¶
西太一¶
　又曰天聖六年三月司厯言五福太一自雍熈元年¶
　甲申及今四十五年太一行綦當入蜀郡之坤宫曰¶
　黄庭可於國城西南别建祈宫於是詔擇八角鎖池¶
　建西太一宫注紀年通載曰天聖六年三月建太一¶
　宫於西郊¶
中太一¶
　神宗熈寧初即五嶽觀舊址營中太一宫盖自仁宗¶
<pb:KR3k0014_WYG_007-17a>¶
　天聖六年至熈寧五年壬子四十五年五福太一行¶
　綦自黄庭宫移入真室之中下臨京都之中故也¶
建隆觀¶
　錢易洞㣲志曰周顯徳中營道宫於皇城之西梁門¶
　外賜為太清觀太祖有天下始重飾之因改爲建隆¶
　觀¶
集禧觀¶
　宋朝㑹要曰大中祥符五年九月詔下謂就南薰門¶
<pb:KR3k0014_WYG_007-17b>¶
　内奉節致逺三營地及墳乾池之西偏建觀以奉五¶
　嶽帝七年九月詔名觀曰㑹靈仁宗時觀大既重建¶
　改曰集禧¶
池園¶
　又曰大中祥符八年五月詔會靈觀池以凝祥為名¶
　園以奉靈為名池觀醮殿盖太祖所建池殿舊址也¶
醴泉觀¶
　東京記曰本拱聖營天禧元年營卒有見龜蛇者軍¶
<pb:KR3k0014_WYG_007-18a>¶
　士因建真武堂二年閏四月泉湧堂側汲不竭民&KR0858;¶
　疫者飲之多愈乃詔就其地建觀十月觀成名祥源¶
　宋朝㑹要曰天禧二年閏四月詔拱聖營醴泉所宜¶
　立觀以祥源為名仁宗時觀灾既重立易今名曰醴¶
　泉¶
萬夀觀¶
　本玉清昭應宫東偏别殿也宋朝㑹要昭應宫篇云¶
　天禧三年十一月皇后皇太子於東宫偏長生殿置¶
<pb:KR3k0014_WYG_007-18b>¶
　經藏以祝聖夀詔賜殿名長生崇夀五年七月作皇¶
　帝本命殿於宫中名萬夀仁宗朝玉清昭應宫灾所¶
　存止此殿重加營葺後以為萬夀觀也注林希兩朝¶
　寳訓曰天聖七年七月玉清昭應宫灾上以所存長¶
　生崇夀殿為萬夀紀年通載云六月也¶
天慶觀¶
　又曰大中祥符二年十月詔天下州府軍監關縣建¶
　道觀一皆以天慶為名¶
<pb:KR3k0014_WYG_007-19a>¶
白馬寺¶
　漢明帝於東都城門外立精舍以處攝摩騰竺法蘭¶
　即白馬寺也騰始自西域以白馬䭾經來初上鴻臚¶
　寺遂取寺名創置白馬寺即僧寺之始也隋煬帝改¶
　曰道場後復曰寺¶
尼寺¶
　僧史畧曰東晉何充始捨宅安尼此盖尼寺之起也¶
寺額¶
<pb:KR3k0014_WYG_007-19b>¶
　漢取鴻臚寺名置白馬寺以處僧當是以白馬為額¶
　耳然則僧寺名額自漢顯宗始也¶
相國寺¶
　唐房僚石幢記曰相國寺肇自中宗叶夢始置于兹¶
　宋敏求東京記以本北齊大建國寺後廢唐為鄭審¶
　宅因病捨為招提坊神龍二年僧恵雲建為寺延和¶
　元年睿宗以舊封相王因改為相國寺宋朝㑹要曰¶
　至道中太宗御題額易曰大相國寺東塔曰晉滿唐¶
<pb:KR3k0014_WYG_007-20a>¶
　至徳二載建開寳六年太祖修西塔曰廣願元祐元¶
　年僧中恵立㑹要又云咸平五年名後閤曰資聖東¶
　京記則云景徳五年賜名也神宗熈寧間重修飭之¶
　併諸院為八東曰寳嚴寳梵寳覺恵林西曰定慈廣¶
　慈普慈智海東京記又曰仁濟殿天聖八年建後與¶
　寳奎殿同賜名也¶
景徳寺¶
　宋朝㑹要曰本相國寺蔬圃周顯徳中以僧居隘於¶
<pb:KR3k0014_WYG_007-20b>¶
　此别建下院賜額天夀淳化二年别建寺門景徳二¶
　年改今額天禧四年建寺廊經樓注東京記曰周世¶
　宗顯徳五年以相國寺僧衆居隘就寺蔬圃别建置¶
　院分居之俗號東相國寺六年賜額曰天夀恭帝誕¶
　節名也又有觀音院峨眉僧茂正所建¶
興國寺¶
　談苑曰太平興國寺舊龍興寺也周世宗廢為龍興¶
　倉國初寺主僧屢撃登聞鼓求復為寺上遣中使持¶
<pb:KR3k0014_WYG_007-21a>¶
　劍以謂之曰此寺前朝所廢為倉厫以貯寧糧汝何¶
　故煩瀆帝庭朝命斷取汝首仍戒之曰儻偃蹇怖畏¶
　即斬之或臨刑無懼即未可既訊神色自若引頸就¶
　戮上大感嘆復以為寺宋朝㑹要曰唐龍興寺也開¶
　寳二年詔重修太平興國元年賜今額¶
傳法院¶
　又㑹要曰太平興國五年詔於太平興國寺大殿西¶
　度地作譯經院中設譯經堂東序為潤文堂西序為¶
<pb:KR3k0014_WYG_007-21b>¶
　正義堂自是每誕節即獻經也八年改為傳法院按¶
　隋有翻經館唐初亦有翻譯之事元和後廢然則太¶
　宗之置兹院亦隋翻經館也¶
四大寺¶
　五代㑹要曰周顯徳四年九月賜京城内新修四大¶
　寺額以天清顯靜顯寧聖夀為名聖夀後又改曰顯¶
　聖是則四寺之始也¶
建隆寺¶
<pb:KR3k0014_WYG_007-22a>¶
　在揚州州城西北宋朝㑹要曰太祖征李重進於此¶
　置砦賊平建隆二年正月詔建寺焉有御榻在寺太¶
　祖忌日寺僧奉榻修供大中祥符五年始於寺建聖¶
　容殿元豐中神宗修景靈列聖神御殿故聖容復歸¶
　京師¶
崇聖寺¶
　在并州舊州城外又㑹要曰舊名平晉寺太祖親征¶
　劉繼元行宫也興國中詔建寺賜名後於中設太宗¶
<pb:KR3k0014_WYG_007-22b>¶
　御容大中祥符二年改名崇聖¶
慈孝寺¶
　又曰慈孝寺故駙馬都尉吳元扆宅也天聖二年十¶
　二月十二日詔建寺奉真宗神御初議名慈聖時太¶
　后號有此二字改賜今名東京記曰戒壇院本寺園¶
　寳元初僧文旦營創戒壇慶厯五年賜額也¶
開寳寺¶
　東京記曰北齊天保十年置號獨居寺唐開元十七¶
<pb:KR3k0014_WYG_007-23a>¶
　年明皇東封改曰封禪寺宋朝㑹要曰開寳三年三¶
　月改今名福聖院㑹要云初吳越王錢俶在杭州建¶
　阿育王塔藏佛舍利歸朝於此建塔云端拱二年成¶
　加建塔院咸平二年賜今額東京記云本新羅僧智¶
　照所居舍利塔錢俶興國中令俞皓造慶厯四年六¶
　月火焚之後即其舊址建閣焉成於神宗元豐之初¶
　慈聖太皇太后以粧錢助成之賜名慶夀崇因或曰¶
　仁宗時已為此名其額亦帝所書但藏之禁中未以¶
<pb:KR3k0014_WYG_007-23b>¶
　賜之洎閤成遂出以牓也永安院東京記曰本號普¶
　慶太宗在晉邸重建以賜僧普潤仍奏今額¶
崇夏寺¶
　東京記曰唐大中三年置建隆中石守信以寺門窄¶
　狹重造二年八月門成車駕臨幸宋朝㑹要守信重¶
　修二門詔治宫材也¶
應天寺¶
　後唐夾馬營也即太祖誕生之地景徳二年真宗每¶
<pb:KR3k0014_WYG_007-24a>¶
　幸二月詔建院奉太祖神御如啟聖制度大中祥符¶
　二年賜名應天在西京之水北民間謂之瑠璃寺也¶
啟聖院¶
　即太宗誕生之地晉護聖營也太平興國六年建院¶
　雍熈二年成賜名啟聖東京記曰本晉䕶聖營天福¶
　四年宣祖典禁兵太宗誕聖其地興國中建院也¶
普安院¶
　又曰普安院周顯徳中建建隆初賜今額¶
<pb:KR3k0014_WYG_007-24b>¶
奉先寺¶
　又曰奉先資福禪院即安陵卜定乾徳二年改卜五¶
　月詔就陵域置院也¶
資聖院¶
　在新并州㑹要又曰天禧五年真宗置嘗親征為陣¶
　亡將士追福徳神虎三部落營地造天聖初成賜名¶
　資聖太祖太宗忌日皆就建道場¶
崇真院¶
<pb:KR3k0014_WYG_007-25a>¶
　又曰崇真院初太宗陳國長公主出家大中祥符二¶
　年八月進封吳國號報慈正覺大師賜名清裕九月¶
　出居是院初在建初坊後以迫隘徙城西隆安坊即¶
　今俗謂七公主院者是也¶
印經院¶
　又曰太平興國八年置印經院神宗熈寧末廢其院¶
　以所印板賜顯聖寺¶
　　靈宇廟貌部三十七¶
<pb:KR3k0014_WYG_007-25b>¶
靈顯王¶
　在鄭州城東僕射陂側陂本後魏孝文賜僕射李沖¶
　里俗因呼僕射陂唐末建廟因陂為名俗誤傳為李¶
　靖後唐明宗天成二年贈靖太保晉天福二年八月¶
　勅唐衛國公李靖宜封靈顯王¶
顯聖王¶
　廟在寧州真寧縣即要冊湫也漢祠官所領唐乾符¶
　中封神為應聖侯光化二年封普濟王宋朝太宗在¶
<pb:KR3k0014_WYG_007-26a>¶
　晉邸有神告之應太平興國二年七月四日封顯聖¶
　王按張緒續錦里耆舊傳曰太宗尹天府登極前有¶
　邠州客打軍巡引見問爭由曰爭說要冊大王上曰¶
　有侵傷不均吾為平之若爭要冊大王外邊商量此¶
　盖神告之事耳¶
廣濟王¶
　在永康軍導江縣李氷廟也秦孝文王時氷為蜀郡¶
　守自汶山壅江灌溉二郡開稻田歴代以來蜀人徳¶
<pb:KR3k0014_WYG_007-26b>¶
　之饗祀不絶偽蜀封大安王孟昶又號應聖靈感王¶
　開寳七年改號廣濟王¶
英顯王¶
　廟在梓州梓潼縣本梓潼神也舊記曰神本張惡子¶
　仕晉戰死而廟存唐明皇狩蜀神迎於萬里橋追命¶
　左丞相僖宗播遷亦有助封濟順王咸平中益卒為¶
　亂王師討之忽有人呼曰梓潼神遣我來九月二十¶
　日城陷果克四年州以狀聞故命追封英顯王¶
<pb:KR3k0014_WYG_007-27a>¶
新息王¶
　辰州新息王廟後漢伏波將軍馬援祠也咸平元年¶
　三月本州上言水旱祈禱有應請加封號即今號是¶
　也¶
廣濟王¶
　宣州敬亭山神也宋元嘉二年有錢塘神梓華友人¶
　雙霞識之為神同在廟中縣令盛疑焚之來託此山¶
　景福中封昭威侯偽唐保大中封昭威王景徳元年¶
<pb:KR3k0014_WYG_007-27b>¶
　知州裴莊請加朝命故追號廣恵王¶
顯應王¶
　在泉州是廟舊封昭徳王天禧三年五月本州言歲¶
　旱禱之有應故加封號今顯應王是也¶
順濟王¶
　筆談曰彭蠡小龍顯異人人能道之熈寧中王師南¶
　征有軍仗數十船泛江而南龍即伏其中乗風日數¶
　百里有司以狀聞詔封神為順濟王遣禮官林希致¶
<pb:KR3k0014_WYG_007-28a>¶
　詔祠下¶
英烈王¶
　大中祥符五年詔杭州吳山廟神宜特封英烈王神¶
　即伍子胥時新葺廟故也¶
徳安公¶
　即夷門山神也景徳四年十二月加封號徳安公¶
顯應公¶
　在京城北即崔府君祠也相傳唐滏陽令沒為神主¶
<pb:KR3k0014_WYG_007-28b>¶
　幽㝠本廟在磁州淳化中民於此置廟至道二年晉¶
　國公主石氏祈有應以事聞詔賜名䕶國景祐二年¶
　七月封䕶國顯應公¶
炳靈公¶
　五代㑹要曰後唐長興四年七月封泰山三郎為威¶
　雄大將軍時上不豫泰山僧進藥小康僧請封之宋¶
　朝㑹要曰廟在兖州泰山炳靈泰山神三郎也後唐¶
　詔封威雄將軍大中祥符七年十月十五日詔封威¶
<pb:KR3k0014_WYG_007-29a>¶
　雄將軍為炳靈公¶
明應公¶
　在潤州即焦山大聖祠也大中祥符七年四月詔特¶
　封明應公¶
靈恵公¶
　在&KR0008;州烏聊山即唐越國公華神也郡人立祠大中¶
　祥符二年詔封靈恵公¶
靈濟公¶
<pb:KR3k0014_WYG_007-29b>¶
　在梓州射洪縣即瀘州刺史陸弼神也弼貶瀘州有¶
　善政卒土人為立廟水旱請禱偽蜀封洪濟王大中¶
　祥符六年九月詔封號靈濟公也¶
昭應公¶
　在河南府永安縣至道二年十月太宗山陵乏水半¶
　山下忽有泉湧山陵使元份以聞詔立廟泉側賜名¶
　昭聖景徳四年特封昭應公¶
嘉應侯¶
<pb:KR3k0014_WYG_007-30a>¶
　熈寧間百姓共立東嶽張太尉祠於國城之外東南¶
　隅俗傳神姓張氏淮隂人死隸嶽神主隂府要職京¶
　東州郡徃徃有祠世謂張舍人者是也至此號太尉¶
　元豐中光獻太皇太后祈有感始封嘉應侯號¶
靈恵侯¶
　元豐時國城之西民立灌口二郎神祠云神永康導¶
　江縣廣濟王子王即秦李氷也㑹要所謂氷次子郎¶
　君神也今上即位勅封靈恵侯¶
<pb:KR3k0014_WYG_007-30b>¶
東嶽諸祠¶
　大中祥符元年十月十五日詔封泰山上通泉廟為¶
　靈泒侯亭亭山為廣禪侯嶧山神為靈巖侯¶
普濟廟¶
　在京城西南隅景福坊即九龍堂也大中祥符四年¶
　六月十九日詔令完葺因賜名普濟廟也¶
靈澤廟¶
　在鎮戎軍朝那湫即龍廟秦漢所祠湫淵也天禧二¶
<pb:KR3k0014_WYG_007-31a>¶
　年四月八日賜廟名靈澤¶
顯靈廟¶
　在河南府永安縣安陵東北即蛇王祠也景徳四年¶
　二月賜廟名顯靈¶
靈恵廟¶
　在永安門徘徊泉上即泉神也大中祥符五年江守¶
　訓立廟遂賜靈恵名焉¶
靈源廟¶
<pb:KR3k0014_WYG_007-31b>¶
　在衛州共城縣即百門水所出也唐長安中置廟咸¶
　平元年春祈雨有應四月詔賜廟額曰靈源¶
豐寳廟¶
　景徳三年九月解州上言兩池左右祠廟請易題額¶
　詔取圖經所載者賜額遂改解縣池龍廟額曰豐寳¶
　安邑曰資寳分雲廟曰廣恵注自此以上除嘉應靈¶
　恵二侯外其不原所出者皆出宋朝㑹要¶
生祠¶
<pb:KR3k0014_WYG_007-32a>¶
　漢于公為縣吏曹決獄平郡中為立生祠自三代而¶
　來無生為立祠者至此始見兹事則生而立祠始於¶
　漢世也¶
　　道釋科教部三十八¶
道釋¶
　漢自桓帝考濯龍之宫設華盖以祀浮圖老子由此¶
　釋道二教稍稍興矣逮晉室其道始盛東遷之後三¶
　教峙立此釋道之所起也¶
<pb:KR3k0014_WYG_007-32b>¶
符籙¶
　龍魚河圖曰天遣𤣥女下授黄帝其信神符制伏蚩¶
　尤黄帝出軍決曰蚩尤無道帝討之夢西王母遣人¶
　以符授之帝悟立壇而請有𤣥龜銜符從水中出置¶
　之壇中盖自是始傳符籙也¶
金寳牌¶
　宋朝㑹要曰天禧元年四月詔内出聖祖神化金寳¶
　牌分給在京宫觀及外州名山聖跡之處面文曰玉¶
<pb:KR3k0014_WYG_007-33a>¶
　清昭應宫成天尊萬夀背文曰永鎮福地帝自封之¶
　命中使送諸路天慶觀今諸郡道正副所掌者是¶
道士¶
　黄帝内傳有道士行禮之文此疑謂有道之士也樓¶
　觀本記曰周穆王因尹真人草樓之觀召幽逸人居¶
　之謂之道士平王東遷置七人漢明帝永平七年置¶
　三七人晉恵度四十九人審此即是自周而有也司¶
　馬遷班固叙秦漢甚詳洎春秋以來殊無一人以一¶
<pb:KR3k0014_WYG_007-33b>¶
　言彷彿道兹事者亦為可疑矣然范曄後漢書於光¶
　武紀論始有言道士西門君恵李守等云劉秀為天¶
　子盖前漢末事則道士之初當此矣注列仙傳又有¶
　道士浮丘公接周靈王太子晉上嵩髙山者¶
道録¶
　續事始引仙傳拾遺曰隋文帝始以𤣥都觀主王延¶
　為威儀唐置左右兩街宋朝㑹要曰唐有左右街威¶
　儀周避諱改為道録宋朝因之¶
<pb:KR3k0014_WYG_007-34a>¶
都監¶
　又曰太平興國中増置副道録都監首座通舊為八¶
　員已上總知教門公事¶
首座¶
　又曰首座亦太平興國中増置¶
鑒義¶
　又曰天禧五年置首座鑒義分領本街事¶
道官¶
<pb:KR3k0014_WYG_007-34b>¶
　唐髙宗時葉静能入直翰林為國子祭酒姪孫法善¶
　𤣥宗時授銀青光禄大夫鴻臚卿又尹愔亦拜諫議¶
　大夫道士之命以官自髙宗始也宋朝㑹要曰開寳¶
　五年十二月賜道士𤣥秘大師馬志通議大夫階¶
道封¶
　後周武帝時衛元嵩封蜀郡公盖道士受封之始也¶
　葉法善𤣥宗時亦封越國公¶
道贈¶
<pb:KR3k0014_WYG_007-35a>¶
　唐王知逺贈昇𤣥先生葉法善贈金紫光禄大夫越¶
　州都督道士之褒贈盖自王知逺始也¶
道諡¶
　梁代陶洪景死賜諡貞白先生則道之諡自梁陶隠¶
　居始也¶
道號¶
　元魏世祖時賜冦謙之天師之號後漢張道陵亦有¶
　天師之稱盖自列子言黄帝之稱牧馬童子曰天師¶
<pb:KR3k0014_WYG_007-35b>¶
　始也唐𤣥宗賜李含光曰𤣥静先生此賜號先生之¶
　始也宋朝縁唐事亦有賜號先生處士者真宗陳摶¶
　賜號希夷先生神宗時張噩賜號沖靖處士是也¶
道紫¶
　唐中宗神龍初葉静能雖加金紫之階而未頒紫衣¶
　至代宗時李泌立大功李輔國將不利之泌乞為道¶
　士許之又賜紫衣其後道士賜紫自李泌始也朝野¶
　僉載曰史崇𤣥附太平公主授鴻臚卿衣紫羅裙帔¶
<pb:KR3k0014_WYG_007-36a>¶
　蓋雖衣之而未賜也¶
佛像¶
　漢書霍去病過焉耆山得休屠王祭天金人顔師古¶
　注云作金人為天神之主今佛像是其遺法後漢明¶
　帝夢金人長大頂有日光傅毅曰天竺有得道者號¶
　曰佛於是遣使天竺圖其形像此中國有佛像之始¶
　也宋書云漢世始有佛像也¶
佛塔¶
<pb:KR3k0014_WYG_007-36b>¶
　髙僧傳曰康僧㑹吳赤烏十年至建業孫權使求舍¶
　利既得之權即為造塔晉帝過江更修飾之此蓋中¶
　國造塔之始也¶
佛經¶
　漢明帝永平中摩騰竺法蘭以白馬䭾經至東都即¶
　四十二章經中國之有佛經此蓋其始也鄴城舊事¶
　云永平十年經像初來也¶
譯經¶
<pb:KR3k0014_WYG_007-37a>¶
　漢自永平後摩騰首譯四十二章經歴魏晉南北朝¶
　皆有翻經館唐置譯經潤文之官元和後廢宋朝太¶
　宗興國中復興其事置譯經院也¶
談禪¶
　寳林曰佛涅槃時告迦葉曰吾清淨法服以付汝迦¶
　葉傳阿難二十八代至達摩梁普通中自南天竺泛¶
　海至廣州後止崇山住少林寺傳恵可中國談禪自¶
　此始也¶
<pb:KR3k0014_WYG_007-37b>¶
讚唄¶
　僧史畧曰讚唄原始按十誦律中俱胝耳作三契聲¶
　以讚佛後趙石勒時建中神降安邑諷詠經音七日¶
　方絕僧有摹寫為梵唄焉此讚梵之始也續搜神記¶
　曰晉太元中竺曇遂死作清溪廟神諸道人詣廟便¶
　靈語云久不聞唄聲其伴恵範為作之即是自晉已¶
　有讚唄非始於石勒時也¶
戒律¶
<pb:KR3k0014_WYG_007-38a>¶
　又曰漢靈帝建寧三年安世髙首出義決律二卷次¶
　有比丘諸禁律魏世天竺三藏曇摩迦羅到許洛慨¶
　魏境僧無律範遂於嘉平中興曇諦譯四分羯磨及¶
　僧秖戒心圖此蓋中國戒律之始也¶
戒壇¶
　又曰漢魏之僧雖剃染而戒法未備唯受三歸嘉平¶
　正元中既傳戒律立大僧羯磨法斯蓋比丘立戒壇¶
　之始也又曰起于南朝求那䟦磨為宋國比丘於蔡¶
<pb:KR3k0014_WYG_007-38b>¶
　州岸受戒為始自爾南北相次為壇¶
受戒¶
　又曰北方受戒自魏朱士行為之首也¶
尼壇¶
　又曰受戒初本僧尼同壇本朝太祖不許尼徃僧中¶
　自是始别為壇宋朝㑹要曰開寳五年二月詔自今¶
　尼有合度者只許於本寺起壇受戒蓋自此始别立¶
　尼受戒壇也¶
<pb:KR3k0014_WYG_007-39a>¶
尼戒¶
　薩婆多師資傳曰宋元嘉十一年師子國尼鐵索羅¶
　等於建康南林寺壇上為景福寺尼恵果淨音等受¶
　戒法事北方尼受戒自恵果等始也¶
僧¶
　後漢明帝遣蔡愔等徃天竺訪僧法於彼見摩騰乃¶
　要還漢地此中國有僧之始也僧史畧曰漢明聽陽¶
　城侯劉峻等出家此又中國之人為僧之始也注新¶
<pb:KR3k0014_WYG_007-39b>¶
　唐書傅奕上疏曰浮圖法漢明始立胡祠然惟西域¶
　桑門自傳其教西晉已上不許中國削髮事胡石苻¶
　亂華乃㢮厥禁此宜中國為僧之始¶
尼¶
　僧史畧又曰漢明帝既聽劉峻等出家又聽洛陽婦¶
　女阿潘等出家此蓋中國尼之始¶
稱釋¶
　髙僧傳曰出家從師命氏晉道安受業佛圖澄澄姓¶
<pb:KR3k0014_WYG_007-40a>¶
　帛氏安以師莫過佛遂以釋為姓僧之稱釋自道安¶
　始也¶
度牒¶
　僧史畧曰度牒自南北朝有之見髙僧傳名籍限局¶
　必有憑由憑由即今祠部牒也唐㑹要曰天寳六年¶
　五月制僧尼令祠部給牒則僧尼之給牒自唐明皇¶
　始也¶
空名¶
<pb:KR3k0014_WYG_007-40b>¶
　唐食貨志曰肅宗至鳯翔明年鄭叔清議以天下用¶
　度不充諸道得召人納錢給空名度僧道則是空名¶
　度牒自唐肅宗始也¶
僧隸¶
　唐㑹要曰武后延載元年五月十一日勅天下僧尼¶
　隸祠部此祠部轄僧之始也唐志亦云¶
僧帳¶
　又曰舊制僧尼簿三年一造其籍一本送祠部一本¶
<pb:KR3k0014_WYG_007-41a>¶
　留州縣又開元十七年八月十日勅僧尼宜依十六¶
　年舊籍則僧尼供帳始於此耳僧史畧曰唐文宗太¶
　和四年正月祠部請天下僧尼具名申省以憑入籍¶
　入籍造帳自太和始也二文不同以㑹要為正本朝¶
　用周顯徳事三年一造帳定著于令¶
僧講¶
　僧史畧曰僧講自朱士行魏代講道行經始也¶
尼講¶
<pb:KR3k0014_WYG_007-41b>¶
　又曰東晉廢帝大和三年洛陽東寺尼道馨通法華¶
　維摩硏窮理味一方宗師此則尼講說之始也¶
僧諡¶
　洪明集曰後魏太祖時法果卒諡趙胡靈公此僧賜¶
　諡之始也宋朝㑹要曰咸平三月八日梵僧法賢卒¶
　諡慧辨四年法天卒諡元覺其後施䕶卒亦諡明悟¶
　也¶
道林諡¶
<pb:KR3k0014_WYG_007-42a>¶
　真宗寳録曰大中祥符六年六月甲申詔諡誌公真¶
　覺大師宜加為道林真覺大師注宋敏求東京記曰¶
　祥符五年諡真覺大師¶
明覺諡¶
　又曰大中祥符六年六月戊子詔泗州僧伽大師宜¶
　加號普照明覺大師¶
僧封¶
　洪明集曰元魏封法果輔國宜城子又加忠信侯安¶
<pb:KR3k0014_WYG_007-42b>¶
　城公唐封不空肅國公僧之得封自後魏太祖始也¶
僧贈¶
　元魏法果卒贈老夀將軍趙胡靈公此其始也唐亦¶
　贈不空司空¶
僧官¶
　自隋文帝以沙門彦琮為翻經館學士後始命僧以¶
　官及唐又以不空為開府儀同三司試鴻臚卿宋朝¶
　㑹要曰太宗時法賢雍熙四年加試光禄卿階朝散¶
<pb:KR3k0014_WYG_007-43a>¶
　大夫其後法天累試鴻臚卿亦加朝散大夫及惟淨¶
　以故吳王煜弟從鑑之子為梵學筆受大中祥符後¶
　同譯經為試光禄卿也注太祖朝僧元靄亦加朝散¶
　大夫階也¶
僧録¶
　廣洪明集曰後魏太祖皇始中以沙門法果為統管¶
　攝僧徒文帝以師賢為僧統參𤣥語録曰後秦姚萇¶
　立道䂮(音/畧)為僧正秩同侍郎法欽慧斌掌僧録給事¶
<pb:KR3k0014_WYG_007-43b>¶
　同吏人此僧立正録之始也又元魏以沙門僧顯為¶
　京師統隋天下分置十統呼上統或曰大統唐罷統¶
　立兩録司於京邑謂之僧録¶
僧號¶
　後秦鳩摩羅什始號法師其後中國名僧亦稱之晉¶
　朝講經草堂寺有廟臣大徳沙門千餘人此始有大¶
　徳之呼後趙石虎號佛圖澄曰大和尚此稱和尚之¶
　始也晉初鳩摩羅炎東渡龜兹王請為國師姚興迎¶
<pb:KR3k0014_WYG_007-44a>¶
　羅什待以國師之初也梁勅慧約云允膺闍梨之尊¶
　屬當智者之號此師號之起也唐中宗神龍二年號¶
　萬迴曰法靈公姚秦又號羅什為大師則大師之名¶
　蓋起於此唐僖宗廣明中賜僧知𤣥號悟達國師僧¶
　徹淨光大師可符法智大師徳宣演暢大師自此始¶
　為朝廷寵渥之命見事始云¶
僧紫¶
　事始云代宗實録曰大厯三年僧恵崇内賜紫袈裟¶
<pb:KR3k0014_WYG_007-44b>¶
　記以為僧賜紫衣之始按贊寧僧史畧曰則天朝僧¶
　法明譯大雲經陳符命言法朗等皆賜紫袈裟則僧¶
　之賜紫自天后始也不然唐㑹要安得開元二十年¶
　波斯王遣僧及烈至唐勅賜紫袈裟還國之事也盖¶
　僧賜紫不起於代宗明矣¶
僧褐¶
　僧史畧曰漢魏之世出家者多著赤布僧伽梨又秣¶
　陵諸僧衣色倣西竺後周忌聞黑衣之䜟悉屏黑色¶
<pb:KR3k0014_WYG_007-45a>¶
　著黄色衣謂今僧衣褐起於宇文周制注按北齊忌¶
　黑文宣煞弟煥以七近漆屬黑後果敗於宇文黑獺¶
　然則非後周也¶
筆受¶
　宋朝㑹要曰太平興國七年六月譯經院成譯經詔¶
　梵學僧筆受綴文七月詔左右街義學僧詳定十二¶
　月選梵學沙門一人為筆受義學沙門十人為證義¶
　其後以惟淨為梵學筆受自此其始也談苑曰譯經¶
<pb:KR3k0014_WYG_007-45b>¶
　常以梵僧後令惟淨同譯經梵學筆受二人譯經綴¶
　文二人證義八人唐世翻譯有筆受官以朝臣為之¶
　佛陀多羅之譯圓覺經也房融為筆受是矣宋朝太¶
　宗始用梵學僧也¶
　　伎術醫卜部三十九¶
伎術¶
　黄帝内傳曰帝既昇為天子命勾芒等司五行於是¶
　針經脈訣天文地里卜法筭術吉凶喪葬無不備也¶
<pb:KR3k0014_WYG_007-46a>¶
　凡伎術皆自軒轅始¶
醫¶
　帝王世記曰黄帝使岐伯主典醫疾以療衆疾說文¶
　曰巫彭初作醫吕氏春秋亦曰巫彭作醫¶
醫書¶
　皇甫謐帝王世紀曰黄帝命雷公岐伯教制九鍼著¶
　内外經素問之書咸出焉黄帝内傳曰帝昇為天子¶
　鍼經脈訣無不備也故金匱甲乙之類皆祖黄帝¶
<pb:KR3k0014_WYG_007-46b>¶
方書¶
　世諸方書藥法雖損益隨時大抵祖述黄帝如脈訣¶
　之出於晉王叔和病源之出於隋巢元方湯液經之¶
　出於商伊尹傷寒論之出於漢張機千金備急出於¶
　孫思邈外臺祕要出於唐王珪宋朝太宗求天下名¶
　方集太平聖恵其餘紛紛無代無之髙氏小史曰炎¶
　帝作藥方以救時疾¶
小方¶
<pb:KR3k0014_WYG_007-47a>¶
　孫思邈千金方曰小兒六歳以上黄帝無說中古有¶
　巫妨始撰顱𩕄經以占夀夭自兹始有小方則小兒¶
　方藥始於巫妨也¶
難經¶
　帝王世紀曰黄帝命雷公岐伯論經脈旁通問難八¶
　十一為難經楊元操難經序曰黄帝八十一難經者¶
　秦越人所作按黄帝内難二帙帙九卷其義難究越¶
　人乃採精要八十一章為難經¶
<pb:KR3k0014_WYG_007-47b>¶
本草¶
　帝王世紀曰炎帝嘗味草木宣藥療疾著本草四卷¶
　至梁陶洪景唐李世勣等注叙為二十卷宋朝開寳¶
　中重校定仁宗嘉祐中命掌禹錫等集類諸家叙藥¶
　之說為補注本草唐書于志寧傳志寧云班固惟記¶
　黄帝内外經不載本草齊七録乃稱之世謂神農嘗¶
　藥黄帝以前文字不傳以識相付至桐雷乃載篇册¶
　然所載郡縣多漢時疑張仲景華佗竄記其語梁陶¶
<pb:KR3k0014_WYG_007-48a>¶
　洪景本草序云此書應與素問同類其餘多與志寧¶
　之說同也¶
百藥¶
　淮南子曰神農始嘗百草之滋味當此之時一日而¶
　七十毒世本曰神農和藥濟人則百藥蓋自神農始¶
　也世紀或云伏犧嘗味百藥非也梁陶洪景本草序¶
　曰神農氏王天下宣藥療疾以拯夭傷髙氏小史曰¶
　炎帝嘗百藥以治病嘗藥之時百死百生¶
<pb:KR3k0014_WYG_007-48b>¶
九鍼¶
　帝王世紀曰太昊畫八卦以類萬物之情六氣六府¶
　五藏五行隂陽四時水火升降得以有象百物之理¶
　得以有類乃制九鍼又曰黄帝命雷公岐伯教制九¶
　鍼蓋鍼灸之始也¶
明堂¶
　今醫家記鍼灸之穴為偶人㸃誌其處名明堂按銅¶
　人腧穴圖序曰黄帝問岐伯以人之經絡窮妙于血¶
<pb:KR3k0014_WYG_007-49a>¶
　脈參變乎隂陽盡書其言藏於金蘭之室洎雷公請¶
　問乃坐明堂以授之後世之言明堂者以此¶
醫獸¶
　續事始曰黄帝時有馬師皇者善醫馬通神明故周¶
　禮天官有獸醫夏官有巫馬之職也¶
日者¶
　史記日者傳注云古人通卜筮則謂之日者其事則¶
　周太卜之職也墨子將北之齊過日者注謂當是周¶
<pb:KR3k0014_WYG_007-49b>¶
　末語然也¶
卜¶
　龜曰卜事始曰包犧氏時始有卜春秋元命包曰古¶
　司惟主卜也¶
筮¶
　蓍曰筮世本曰巫咸作筮古史考曰商時巫咸善筮¶
　也吕氏春秋亦云巫作筮歸藏曰女媧筮張雲幕而¶
　校占書舜曰龜筮恊從茍筮誠巫咸所作則歸藏與¶
<pb:KR3k0014_WYG_007-50a>¶
　書安得言筮也古史考曰庖犧氏作卦始有筮此蓋¶
　其初也¶
三式¶
　風后演河圖為一千八百局曰遁甲周太公約為七¶
　十二漢張良定為一十八以六甲相遁而起故名遁¶
　甲并太一六壬是為三式黄帝内傳曰王母使𤣥女¶
　授帝法有九天九地八門六甲之術即今遁甲也蓋¶
　自黄帝始¶
<pb:KR3k0014_WYG_007-50b>¶
占歲¶
　世本曰后益作占歲吕氏春秋亦云爾師曠占乃有¶
　黄帝欲知歲苦歲樂歲善而占有蓬薺艾先生之說¶
　即占歲為起於黄帝¶
雜占¶
　晉律厯志曰黄帝使羲和占日常儀占月申區占星¶
　氣吕氏春秋曰羲和作占日常儀作占月¶
靈碁¶
<pb:KR3k0014_WYG_007-51a>¶
　異苑曰十二碁卜出自張文成受法於黄石公蓋今¶
　靈碁也法以十二子分上中下擲之據所得按法驗¶
　之以考吉凶文成留侯張子房之諡也唐事逺碁經¶
　序曰靈經不知其所起或云漢武帝東方朔使之占¶
　兆无不中朔之術蓋用此又云張子房所師黄石公¶
　以之授良又云客以術干淮南王王秘其事亦此書¶
　也¶
畫¶
<pb:KR3k0014_WYG_007-51b>¶
　易通封驗曰宓犧方牙倉精作易無書以畫事注云¶
　作易以為政而不書但畫其形此畫之起也世本曰¶
　史皇作圖宋衷云黄帝臣圖謂畫物象也或曰史皇¶
　即蒼頡吕氏春秋亦曰史皇作畫¶
射御¶
　易繫九事稱黄帝作弧矢以威天下又曰服牛乗馬¶
　引重致逺則射御皆始於黄帝也世本曰臣胲作服¶
　牛相土作乗馬&KR2109;作駕宋衷云皆黄帝臣又曰韓哀¶
<pb:KR3k0014_WYG_007-52a>¶
　作御謂加精巧逄蒙作射謂改制也吕氏春秋作韓¶
　哀作御也¶
規矩¶
　尸子曰古者倕為規矩凖繩使天下傚焉倕黄帝時¶
　巧人¶
百巧¶
　山海經曰帝俊生身身生義均義均是始為巧倕始¶
　作百巧也¶
<pb:KR3k0014_WYG_007-52b>¶
　¶
　¶
　¶
　¶
　¶
　¶
　¶
　事物紀原卷七¶
